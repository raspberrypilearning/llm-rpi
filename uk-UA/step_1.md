<p style='border-left: solid; border-width:10px; border-color: #FFA500; background-color: #FFFACD; padding: 10px;'>
Цей навчальний ресурс не рекомендується для учнів та учениць віком до 13 років. Ми заохочуємо користувачів відповідально ставитися до цього матеріалу та за потреби звертатися за порадою до дорослих, яким вони довіряють.
</p>

## Що ти зробиш

![Знімок екрана інтерфейсу ШІ з чітким мінімалістичним дизайном. Інтерфейс вітає користувача словами «Привіт, MrC» англійською мовою і містить панель пошуку з підписом «Чим я можу допомогти?», а також значки мікрофона та звуку праворуч. Нижче запропоновані запити: «Розкажи мені цікавий факт про Римську імперію», «Покажи мені фрагмент коду для заголовка вебсайту» та «Дай мені ідеї, що робити з малюнками моїх дітей». Тло біле з мінімальною кількістю елементів.](images/wywm.png)

## --- collapse ---

## title: Немає доступу до YouTube? Завантаж відео!

Ти можеш завантажити всі ресурси для цього проєкту, включно з відео вище, [якщо натиснеш тут](https://rpf.io/p/en/llm-rpi-go){:target="_blank"}.

\--- /collapse ---

[Ollama](https://ollama.com){:target="_blank"} — це інструмент із відкритим вихідним кодом, розроблений для запуску великих мовних моделей (ВММ) на твоєму компʼютері Raspberry Pi, а не в інтернеті.

Дотримуючись цих кроків, ти зробиш зі свого Raspberry Pi потужного помічника зі штучним інтелектом за допомогою Ollama. Ти встановиш Ollama та її інтерфейс WebUI, підбереш відповідну модель ШІ та взаємодіятимеш із нею, щоб виконувати різноманітні завдання, наприклад, відповідати на запитання, допомогти написати оповідання чи надавати іншу підтримку.

Цей проєкт дозволить тобі досліджувати та використовувати передові можливості генеративного ШІ безпосередньо на твоєму Raspberry Pi.

### Тобі знадобиться:

- Компʼютер Raspberry Pi 4 або 5 з картою micro SD **принаймні** на 32 ГБ памʼяті.
- Доступ до інтернету для Raspberry Pi.

## --- collapse ---

## title: Чому ми рекомендуємо старшим учням й ученицям використовувати цей проєкт?

Важливо розуміти, як захистити свою особисту інформацію. Raspberry Pi Foundation дуже уважно ставиться до захисту твоїх даних і конфіденційності, тому ми рекомендуємо цей проєкт лише тим, хто досяг 13 років.

Можливо, ти знаєш, що багато онлайн-сервісів вимагають від користувачів мати принаймні 13 років. Це тому, що вони обробляють і зберігають надані тобою дані, які можуть містити особисту інформацію. Хоча ці служби дотримуються суворих правил захисту твоїх даних, надсилання інформації через інтернет іноді може бути небезпечним.

Коли ти використовуєш інструменти генеративного ШІ на Raspberry Pi, уся робота виконується прямо на твоєму пристрої. **Твої особисті дані залишаються на твоєму комп’ютері й ніколи не залишають його.** Це зберігає твою інформацію в безпеці, а також дозволяє тобі досліджувати й дізнаватися нове про безпеку в сфері штучного інтелекту.

Також важливо знати, що генеративний штучний інтелект іноді може створювати **контент, який не є правдивим, обʼєктивним або прийнятним**. Ці моделі штучного інтелекту іноді можуть «галюцинувати» та **придумувати інформацію, яка звучить правдивою, але не є такою**. Отже, важливо **уважно переглядати дані, отримані від ШІ, та перевіряти їх**. Коли ти працюєш з генеративним штучним інтелектом, обов’язково перевіряй інформацію у надійних джерелах, якщо маєш у ній сумніви.

**Завжди уважно та вдумливо сприймай контент, створений штучним інтелектом.** Якщо тобі потрібна допомога, попроси про неї батьків, опікунів або вчителів.

А тепер — до навчання і творчості з генеративним штучним інтелектом!

\--- /collapse ---
