<p style='border-left: solid; border-width:10px; border-color: #FFA500; background-color: #FFFACD; padding: 10px;'>
Questa risorsa didattica non è consigliata agli studenti di età inferiore ai 13 anni. Invitiamo gli utenti a utilizzare questo materiale in modo responsabile e, quando necessario, a chiedere consiglio a un adulto fidato.
</p>

## Cosa creerai

![Uno screenshot di un'interfaccia IA con un design pulito e minimalista. L'interfaccia saluta l'utente con "Ciao, MrC" e include una barra di ricerca con la didascalia "Come posso aiutarti oggi?" con icone per microfono e audio sulla destra. Sotto, ci sono prompt come "Raccontami una curiosità sull’Impero Romano", "Mostrami un esempio di codice per l'intestazione fissa di un sito web" e "Dammi idee su cosa fare con i disegni dei miei figli". Lo sfondo è bianco con pochi elementi.](images/wywm.png)

## --- collapse ---

## title: Non riesci ad accedere a YouTube? Scarica i video!

Puoi scaricare tutte le risorse di questo progetto, incluso il video sopra, [cliccando qui](https://rpf.io/p/en/llm-rpi-go){:target="_blank"}.

\--- /collapse ---

[Ollama](https://ollama.com){:target="_blank"} è uno strumento open source progettato per eseguire modelli linguistici di grandi dimensioni (LLM) direttamente sul tuo Raspberry Pi, senza bisogno di connessione a internet.

Seguendo questi passaggi, trasformerai il tuo Raspberry Pi in un potente assistente IA utilizzando Ollama. Installerai Ollama con la sua interfaccia WebUI, scaricherai un modello IA e potrai usarlo per svolgere diverse attività, come rispondere a domande, aiutarti a scrivere una storia o darti supporto.

Questa configurazione ti consentirà di esplorare e utilizzare le funzionalità avanzate di intelligenza artificiale generativa direttamente dal tuo Raspberry Pi.

### Ti serviranno:

- Un Raspberry Pi 4 o 5 con una scheda micro SD con **almeno** 32GB di memoria
- Una connessione internet per il Raspberry Pi

## --- collapse ---

## titolo: Perché consigliamo questo progetto agli studenti più grandi?

È importante sapere come proteggere le proprie informazioni personali. La Raspberry Pi Foundation tiene molto alla sicurezza dei dati e alla privacy, ed è per questo che consigliamo questo progetto solo a chi ha più di 13 anni.

Probabilmente avrai notato che molti servizi online richiedono un'età minima di 13 anni. Questo succede perché questi servizi gestiscono e memorizzano i dati che fornisci, che possono includere informazioni personali. Sebbene questi servizi seguano regole rigorose per proteggere la tua privacy, l’invio di informazioni su internet può talvolta comportare dei rischi.

Quando utilizzi strumenti di intelligenza artificiale generativa su un Raspberry Pi, tutto il processo avviene direttamente sul tuo dispositivo. **I tuoi dati personali rimangono sul tuo computer e non vengono mai inviati altrove.** Questo aiuta a mantenere le tue informazioni private e al sicuro, e ti consente di esplorare e apprendere sull'intelligenza artificiale in tutta tranquillità.

Inoltre, è importante sapere che l'intelligenza artificiale generativa può a volte produrre **contenuti imprecisi, non equi o inappropriati**.  Questi modelli possono anche produrre “allucinazioni”, ovvero **generare informazioni che sembrano corrette ma in realtà non lo sono**. Per questo è fondamentale **valutare con attenzione i risultati forniti dall’IA e verificarli**. Quando usi l'intelligenza artificiale generativa, assicurati di controllare le informazioni e, in caso di dubbi, consulta fonti attendibili.

**Guarda sempre i contenuti generati dall’IA con occhio critico e attento.** Se hai bisogno di aiuto, chiedi il supporto di un genitore, un tutore o un insegnante.

Divertiti ad imparare e a creare con l'intelligenza artificiale generativa!

\--- /collapse ---
